---
layout: main-template.njk
title: Geek Power - O mě
---

<h1 class="page-heading">Moje cesta ke Geek Power</h1>
<div class="aboutme-wrapper">
  <div class="aboutme-text">
    <p>
      Jmenuji se Veronika Rychlá, pocházím z Opavy a momentálně bydlím v Praze.
      Tvorbě webů jsem se věnovala už na gymplu a to ještě v době, kdy
      neexistoval flexbox a já vše kódila do obyčejného textového editoru. 😅
    </p>
    <p>
      Na vysokoškolském studiu informatiky jsem však vydržela jen pár měsíců,
      protože jsme za celou dobu nezapnuli počítač a nevypadalo to, že by nás
      chtěli naučit programovat.
    </p>
    <p>
      Šla jsem tedy za svou další vášní a tou byla tehdy archeologie na Slezské
      univerzitě. Protože šel tento obor studovat v kombinaci, anglická
      filologie se zdála jako ta nejlepší volba a nakonec opravdu byla! I když
      jsem se naučila anglicky hlavně z videoher, komiksů a seriálů, studium mi
      dalo solidní znalost lingvistiky a hlavně jedno dlouholeté přátelství.
    </p>
    <p>
      Po ukočení magisterského studia jsem byla ještě stále hladová po
      vědomostech a studentském životě, a tak jsem šla studovat anglickou
      literaturu na Univerzitě Palackého v Olomouci. Olomouc jsem si zamilovala,
      vydržela v ní bydlet šest let a dodnes na ni vzpomínám s nostalgií.
    </p>
  </div>
  <div class="aboutme-photo1"></div>
</div>
<div class="aboutme-wrapper">
  <div class="aboutme-photo2"></div>
  <div class="aboutme-text">
    <p>
      Během doktorského studia jsem také začala učit angličtinu na místních
      jazykovkách, což mi sice dalo výbornou zkušenost s výukou snad všech typů
      studentů, nicméně se mnou nesouznil tradiční způsob vedení výuky. A tak
      jsem se rozhodla, že si půjdu vyzkoušet Prahu.
    </p>
    <p>
      Psal se rok 2020 a udeřil koronavirus. Najednou se všechny společnosti,
      kterým jsem poslala se CV, vymlouvaly, že s osobním pohovorem musí počkat
      až po skončení karantény. Všichni víme, jak se to nakonec protáhlo. Tehdy
      jediná společnost, která progresivně neměla nic proti pohovoru přes Zoom,
      byla jedna soukromá britská škola. A vzali mě okamžitě! Líbilo se jim, že
      mám vystudovanou anglickou literaturu a umím učit.
    </p>
    <p>
      Do Prahy jsem se stěhovala během nejtužšího lockdownu s nájemní smlouvu v
      pohotovosti, kdyby mě chtěli zastavit mezi okresy, a svůj budoucí byt jsem
      viděla virtuální prohlídkou. Uff, ale podařilo se.
    </p>
  </div>
</div>

<img class="czechitas-photo" src="/images/czechitas.jpg" />

<div class="aboutme-wrapper">
  <div class="aboutme-text">
    <p>
      Nová práce byla zprvu velmi zajímavá, dostala jsem na starost anglickou
      knihovnu a mohla si ji předělat podle sebe. Po dvou letech se však
      ukázalo, že jakákoli perspektiva profesioního růstu je prakticky nulová a
      práce sklouzla k rutině, což nesedí mému mindsetu.
    </p>
    <p>
      Brácha mě mezitím nahlodával, ať to s tím IT ještě zkusím a že formální
      univezitní vzdělání není pro programátory potřeba. Sám se naučil
      programovat sám po večerech a se svou profesí je velmi spokojen. A tak
      jsem se začala rozhlížet po možnostech, jak samovzdělávání v tomto směru
      skloubit s prací na plný úvazek.
    </p>
    <p>
      O Czechitas už jsem mlhavé povědomí měla ještě z Olomouce, ale tehdy se to
      zdálo jako vzdálený sen, protože prezenční kurzy v tomto město
      neprobíhaly. Jenže já teď v Praze jsem! Radostně jsem se tehdy přihlásila
      na jejich nejintenzivnější kurz Digitální akademie: Web.
    </p>
    <p>
      Na tři měsíce jsem sice mohla zapomenout na jakýkoli sociální život, ale
      úsilí bylo korunováno úspěchem. Získala jsem certifikát front-end vyvojáře
      a s ním mnoho užitečných kontaktů, především přátelství s Ondřejem
      Staňkem, který mentoroval můj závěrečný projekt a následně mě přizval ke
      spolupráci na nově vznikající appce Audio Law Reader.
    </p>
  </div>
  <div class="aboutme-photo">
    <img class="photo" src="/images/veronika_czechitas.png" />
  </div>
</div>
<div class="aboutme-wrapper">
  <div class="aboutme-photo">
    <img class="photo" src="/images/veronika_conference.jpg" />
  </div>
  <div class="aboutme-text">
    <p>
      Po skončení Digitální akademie jsem se vrhla do IT světa a získala práci
      projektové manažerky v softwarovém vývoji. Protože jsem však vždycky
      chtěla mít vlastní malý business, který bych měla jako svou srdcovku,
      začal mi v hlavě vznikat nápad na unikátní lekce angličtiny pro ajťáky,
      protože jsem viděla, jak s angličtinou některé mé spolužačky z Czechitas a
      kolegové v práci zápasí.
    </p>
    <p>
      Napadlo mě, proč šikovně nespojit mé dosavadní zkušenosti s lektorováním,
      oprášené a nově nabyté vědomosti z frontendu a mou vášeň pro studijní
      dovednosti, které jsem tak nadšeně předávala bakalářům během mého
      doktorského studia.
    </p>
    <p>
      Proč zrovna Geek Power? Protože jsem sama geek a věřím, že v
      představivosti je síla. Já se nejvíc naučila anglicky, protože jsem sama
      chtěla a z toho, co mě bavilo (knížky, seriály, videohry). Efektivitu mému
      studiu dodaly vědomosti získané díky study skills. A tohle bych chtěla
      předat. Studujte chytře!
    </p>
  </div>
</div>
