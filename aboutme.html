---
layout: main-template.njk
title: Geek Power - O mně
---

<h1 class="page-heading">Moje cesta ke Geek Power</h1>
<div class="aboutme-wrapper">
  <div class="aboutme-text">
    <p>
      Jmenuji se Veronika Rychlá, pocházím z Opavy a momentálně bydlím v Praze.
      Tvorbě webů jsem se začala věnovat už na gymplu a to ještě v době, kdy
      neexistoval flexbox a já vše kódila do obyčejného textového editoru.
    </p>
    <p>
      Na vysokoškolském studiu informatiky jsem však vydržela jen pár měsíců,
      protože jsme za celou dobu nezapnuli počítač a nevypadalo to, že by nás
      chtěli naučit programovat.
    </p>
    <p>
      Šla jsem tedy za svou další vášní a tou byla tehdy archeologie. Protože
      šel tento obor studovat v kombinaci, anglická filologie se zdála jako ta
      nejpraktičtější volba a nakonec opravdu byla! I když jsem se naučila
      anglicky hlavně z videoher, knih a seriálů, studium mi dalo solidní
      znalost principů lingvistiky.
    </p>
    <p>
      Po ukočení magisterského studia jsem byla ještě stále hladová po
      vědomostech a studentském životě, a tak jsem šla studovat anglickou
      literaturu na Univerzitu Palackého v Olomouci. Olomouc jsem si zamilovala,
      vydržela tam bydlet šest let a dodnes na ni vzpomínám s láskou.
    </p>
  </div>
  <div class="aboutme-photo">
    <img class="photo" src="/images/veronika.jpg" />
  </div>
</div>
<div class="aboutme-wrapper">
  <div class="aboutme-photo alternative-position">
    <img class="photo" src="/images/veronika_geek.jpg" />
  </div>
  <div class="aboutme-text">
    <p>
      Během doktorského studia jsem začala učit angličtinu na místních
      jazykovkách, což mi sice dalo výbornou zkušenost s výukou snad všech typů
      studentů, nicméně se mnou nesouznil tradiční způsob vedení výuky. A tak
      jsem se rozhodla, že si půjdu vyzkoušet Prahu.
    </p>
    <p>
      Psal se rok 2020 a udeřil koronavirus. Najednou se všechny společnosti,
      kterým jsem poslala své CV, vytáčely, že s pohovorem musí počkat až po
      skončení karantény. Všichni víme, jak se to nakonec protáhlo. Tehdy jediná
      společnost, která progresivně neměla nic proti pohovoru přes Zoom, byla
      jedna soukromá britská škola. A vzali mě okamžitě! Líbilo se jim, že mám
      vystudovanou anglickou literaturu a umím učit.
    </p>
    <p>
      Do Prahy jsem se stěhovala během nejtužšího lockdownu s nájemní smlouvu v
      batohu, kdyby mě náhodou chtěli zastavit mezi okresy, a svůj budoucí byt
      jsem vybrala jen prostřednictvím video prohlídky. Stejně jako můj online
      pracovní pohovor, taky úplná koronavirová inovace. Uff, ale podařilo se,
      získala jsem práci i byt virtuálně.
    </p>
  </div>
</div>

<img class="czechitas-photo" src="/images/czechitas.jpg" />

<div class="aboutme-wrapper">
  <div class="aboutme-text">
    <p>
      Nová práce byla zprvu velmi zajímavá, dostala jsem na starost anglickou
      knihovnu a mohla si ji předělat podle sebe. Po dvou letech se však
      ukázalo, že jakákoli perspektiva profesního růstu je prakticky nulová a
      práce sklouzla k nudné rutině, což nesedí mému mindsetu.
    </p>
    <p>
      Brácha mě mezitím nahlodával, ať to s tím IT ještě zkusím a že formální
      univerzitní vzdělání není pro programátory potřeba. Sám se naučil
      programovat sám po večerech a se svou současnou profesí je velmi spokojen.
      A tak jsem se začala rozhlížet po možnostech, jak vzdělávání v tomto směru
      skloubit s prací na plný úvazek.
    </p>
    <p>
      O Czechitas jsem měla mlhavé povědomí ještě z Olomouce, ale tehdy se to
      zdálo jako vzdálený sen, protože prezenční kurzy v tomto městě
      neprobíhaly. Jenže já teď v Praze byla! Radostně jsem se tedy přihlásila
      na jejich nejintenzivnější kurz - Digitální akademie: Web.
    </p>
    <p>
      Na tři měsíce jsem sice mohla zapomenout na jakýkoli sociální život, ale
      úsilí bylo korunováno úspěchem. Získala jsem certifikát frontend vyvojářky
      a s ním mnoho užitečných kontaktů, především přátelství s Ondřejem
      Staňkem, který mentoroval můj závěrečný projekt a následně mě přizval ke
      spolupráci na nově vznikající appce Audio Law Reader.
    </p>
  </div>
  <div class="aboutme-photo">
    <img class="photo" src="/images/veronika_czechitas.png" />
  </div>
</div>
<div class="aboutme-wrapper">
  <div class="aboutme-photo alternative-position">
    <img class="photo" src="/images/veronika_conference.jpg" />
  </div>
  <div class="aboutme-text">
    <p>
      Po skončení Digitální akademie jsem se vrhla do světa IT a získala práci
      projektové manažerky v softwarovém vývoji. Protože jsem však vždycky
      chtěla mít vlastní malý business, který bych měla jako svou srdcovku,
      začal mi v hlavě vznikat nápad na unikátní lekce angličtiny pro ajťáky.
      Pozorovala jsem totiž, jak s angličtinou některé mé spolužačky z Czechitas
      a kolegové v práci zápasí.
    </p>
    <p>
      Napadlo mě, proč šikovně nespojit mé dosavadní zkušenosti s lektorováním,
      nově nabyté vědomosti z Digitální akademie a mou vášeň pro studijní
      dovednosti, které jsem tak nadšeně předávala bakalářům během mého
      doktorského studia.
    </p>
    <p>
      Proč jsem svůj projekt pojmenovala zrovna Geek Power? Protože jsem sama
      geek ulítávající na sci-fi a fantasy a věřím, že v hravosti je síla. Já se
      naučila anglicky, protože jsem sama chtěla a z toho, co mě bavilo (knížky,
      seriály, videohry). Efektivitu mému studiu dodaly study skills a
      gamifikace. A tohle bych chtěla předat.
    </p>
  </div>
</div>
