---
layout: main-template.njk
title: Geek Power - Metoda Geek Power
---

<h1>Metoda Geek Power</h1>

<p>
  Geek Power je má vlastní metoda, kterou jsem vyvinula v průběhu let. O obor
  studijních dovedností jsem se začala zajímat už během studia na vysoké škole,
  když jsem zjistila, že mé předchozí studijní návyky z gympu nejsou moc
  efektivní. Také jsem často sledovala, jak se zvládáním studia bojují mí
  spolužáci. Všichni to byli velmi chytří lidé, jen neměli naučenou žádnou
  strategii a byli zvyklí na "šrocení se" před zkouškami, aby následně všechno
  do pár dní zapomněli.
</p>
<p>
  Jazyk je však oblast, ve které vám k ničemu není získat dobrou známku z
  jednoho testu, pokud ho skutečně chcete ovládnout. Já se takhle učila na
  francouzštinu - pokaždé jen abych nějak prolezla, a výsledkem je, že po
  čtyřech letech gymplácké francouzštiny neumím vůbec nic. Je mi to líto? Ano i
  ne. Francouzštinu ve své profesi nijak neuplatním a tento jazyk mi osobně není
  blízký, jen je snad škoda toho promarněného času. Bylo mi to však cennou lekcí
  a sondou do toho, jak valná většina lidí ke studiu přistupuje.
</p>
<p>
  Pokud však chcete nějakou dovednost opravdu ovládnout a nejen splnit otravnou
  zkoušku, určitě je vám jasné, že musíte zvolit zcela jiný přístup. Angličtina
  se stala jazykem mezinárodní komunikace na všech úrovních, a tak se s ním musí
  poprat i nelingvisté a ti, kteří jsou přesvědčeni, že na jazyky "nemají
  buňky". Ať už se angličtinu učíte s radostí nebo z donucení, můžete těžit ze
  strategií, které studium udělají mnohem snadnější, efektivnější a méně časově
  náročné.
</p>
<h2>Study skills jako základ</h2>
<p>
  Mé lekce jsou postaveny na ověřených principech study skills, se kterými vás
  postupně budu seznamovat. Budete se tak učit nejen jazyk jako takový, ale
  vůbec to, jak se učit efektivně. Nabyté znalosti pak budete moci uplatnit v
  jakémkoli dalším studiu či práci. Na co všechno se můžete těšit? Postupně s vámi projdu tyto oblasti:
  <ul>
    <li>jak funguje paměť</li>
    <li>opakování rozložené v čase</li>
    <li>práce s SRS (spaced repetition software)</li>
    <li>paměťové techniky</li>
    <li>time management a technika pomodoro</li>
    <li>jak na čtení, poslech a psaní</li>
    <li>efektivní pořizování poznámek</li>
    <li>růstový mindset</li>
  </ul>
</p>
<h2>Důraz na akceschopnost</h2>
<p>Jazyk je tady od toho, aby se používal, je to prostředek komunikace. Proto budou všechny dílčí dovednosti, které budeme trénovat, navázané na akceschopné skilly.</p>
<ul>
  <li>Gramatiku se budete učit proto, abyste se dokázali přesně vyjádřit a váš projev dával hlavu a patu.</li>
  <li>Slovíčka se budete učit taková, které se buď používají na každodenní bázi nebo jde o specializovanou terminologii IT oboru.</li>
  <li>Povídat si o dovolené či koníčcích je sice dobrý ice breaker, ale já vás budu nutit popisovat vaši práci, vysvětlovat technické koncepty jako byste zaučovali juniora, prezentovat váš projekt na meetingu a taky vás připravím na pracovní pohovor.</li>
  <li>Poslech budeme cvičit na různých přízvucích, nejen tomu čistému britskému, který znáte z učebnic. Cílem bude rozumět tutoriálům na YouTube!</li>
  <li>Číst modelový článek o něčí fiktivní dovolené určitě nebudeme, místo toho si raději vezmeme třeba technickou dokumentaci nebo knihu, které toužíte rozumět.</li>
  <li>Děsí vás ještě ze střední psaní esejů? Nemusí, se mnou budete psát business emaily a technickou dokumentaci.</li>
  </ul>

  <h2>Všechny materiály online</h2>
  <p>Nejsem fanoušek konvenčních papírových učebnic, a tak je ani tady nebudeme používat. Všechny materiály dostanete online, na tisk papírů rovnou zapomeňte a raději šetřete stromy. 🌳 Jak to funguje?</p>
  <li>slovíčka dostanete jako balíček pro SRS</li>
  <li>vysvětlení gramatiky s praktickými příklady dostupné na mém webu</li>
  <li>poslechy z YouTube</li>
  <li>o technické články na internetu není nouze</li>
  <li>psát budete výhradně na počítači</li>

  <h2>Můj styl výuky</h2>
  <p></p>
  <h3>Jak vás rozmluvím?</h3>
  <p>Během živých lekci se zaměříme hlavně na speaking. Protože jde o individuální lekce, můžete odložit ostych. Vůbec nevadí, že jste teprve úroveň A2/B1, použijte to, co už znáte. O jaderné fyzice nejspíš umět přednášet nebudete, ale vyjádřit koncepty běžné denní komunikace lze i s použitím zcela základní gramatiky a slovní zásoby. S použitím pár užitečných frází je možné popsat i věci, jejíž slovíčko zatím neznáte.</p>
  <h3>Jak vás naučím rozumět?</h3>
  <p>Porozumění mluvenému slovu je obtížné.</p>
  <h3>Jak do vás dostanu slovíčka?</h3>
  <p></p>
  <h3>Jak učím gramatiku bez mučení?</h3>
  <p></p>
  <h3>Jak čtení nemusí být nuda?</h3>
  <p></p>
  <h3>Proč nenutím psát eseje?</h3>