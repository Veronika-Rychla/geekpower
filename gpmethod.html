---
layout: main-template.njk
title: Geek Power - Metoda Geek Power
---

<h1 class="page-heading">Metoda Geek Power</h1>

<p class="method-paragraph">
  Geek Power je metoda, kterou jsem vyvinula v průběhu let. O obor studijních
  dovedností jsem se začala zajímat už během studia na vysoké škole, když jsem
  zjistila, že mé předchozí studijní návyky z gympu nejsou moc efektivní. Také
  jsem často sledovala, jak se zvládáním studia bojují mí spolužáci. Všichni to
  byli velmi chytří lidé, jen neměli žádnou strategii a byli zvyklí na "šrocení
  se" před zkouškami, aby následně všechno do pár dní zapomněli.
</p>
<p class="method-paragraph">
  Jazyk je však oblast, ve které vám k ničemu není získat dobrou známku z
  jednoho testu, pokud ho skutečně chcete ovládnout. Já se takhle učila na
  francouzštinu - pokaždé jen abych nějak prolezla, a výsledkem je, že po
  čtyřech letech gymplácké francouzštiny neumím vůbec nic. Bylo mi to však
  cennou lekcí a sondou do toho, jak valná většina lidí ke studiu přistupuje.
</p>
<img class="method-image" src="/images/students.svg" />
<p class="method-paragraph">
  Pokud však chcete nějakou dovednost opravdu ovládnout a nejen splnit otravnou
  zkoušku, určitě je vám jasné, že musíte zvolit zcela jiný přístup. Angličtina
  se stala jazykem mezinárodní komunikace na všech úrovních, a tak se s ním musí
  poprat i nelingvisté a ti, kteří jsou přesvědčeni, že na jazyky "nemají
  buňky." Ať už se angličtinu učíte s vlastní motivací nebo z donucení, můžete
  těžit ze strategií, které vaše studium udělají mnohem snadnější, efektivnější
  a méně časově náročné.
</p>
<h2 class="hero__subheading" id="studyskills">Study skills jako základ</h2>
<p class="method-paragraph">
  Mé lekce jsou postaveny na ověřených principech study skills, se kterými vás
  postupně budu seznamovat. Budete se tak učit nejen jazyk jako takový, ale
  vůbec to, jak se učit efektivně. Nabyté znalosti pak budete moci uplatnit v
  jakémkoli dalším studiu či práci. Na co všechno se můžete těšit? Postupně s
  vámi projdu tyto oblasti:
</p>
<div class="method-card">
  <ul>
    <li>jak funguje paměť 🧠</li>
    <li>opakování rozložené v čase 🕑</li>
    <li>práce s SRS (spaced repetition software) 💻</li>
    <li>paměťové techniky ✨</li>
    <li>time management a technika pomodoro ⏰</li>
    <li>jak na čtení, poslech a psaní 📖</li>
    <li>efektivní pořizování poznámek 📑</li>
    <li>růstový mindset 📈</li>
  </ul>
</div>

<h2 class="hero__subheading" id="howto">Důraz na akceschopnost</h2>
<p class="method-paragraph">
  Jazyk je tady od toho, aby se používal, je to prostředek komunikace. Proto
  budou všechny dílčí dovednosti, které budeme trénovat, navázané na akceschopné
  skilly.
</p>
<div class="method-card">
  <p>
    📔 Gramatiku se budete učit proto, abyste se dokázali přesně vyjádřit a váš
    projev dával hlavu a patu.
  </p>
  <p>
    🀄 Slovíčka se budete učit taková, která se buď používají na každodenní bázi
    nebo jde o specializovanou terminologii IT oboru.
  </p>
  <p>
    💬 Povídat si o dovolené či koníčcích je sice dobrý ice breaker, ale já vás
    budu nutit popisovat vaši práci, vysvětlovat technické koncepty jako byste
    zaučovali juniora, prezentovat váš projekt na meetingu a taky vás připravím
    na pracovní pohovor.
  </p>
  <p>
    🔊 Poslech budete cvičit na různých přízvucích, nejen tomu čistému
    britskému, který znáte z učebnic. Cílem bude rozumět tutoriálům na YouTube!
  </p>
  <p>
    📚 Číst modelový článek o něčí fiktivní dovolené určitě nebudeme, místo toho
    si raději vezmeme třeba technickou dokumentaci nebo knihu, které toužíte
    rozumět.
  </p>
  <p>
    📃 Děsí vás ještě ze střední psaní esejů? Nemusí, se mnou budete psát
    business emaily, technickou dokumentaci či připravovat prezentaci.
  </p>
</div>

<h2 class="hero__subheading">Všechny materiály online</h2>
<p class="method-paragraph">
  Nejsem fanoušek konvenčních papírových učebnic, a tak je ani tady nebudeme
  používat. Všechny materiály dostanete online, na tisk papírů rovnou zapomeňte
  a raději šetřete stromy. 🌳 Jak to funguje?
</p>

<div class="method-card">
  <ul>
    <li>slovíčka dostanete jako balíček pro SRS</li>
    <li>vysvětlení gramatiky s praktickými příklady na mém webu</li>
    <li>poslechy z YouTube</li>
    <li>o technické články na internetu není nouze</li>
    <li>psát budete výhradně na počítači</li>
    <li>živé lekce budou probíhat přes Google Meets</li>
  </ul>
</div>
