---
layout: main-template.njk
title: Geek Power - IT English - Angličtina pro IT
---

<h1 class="page-heading">Obchodní podmínky</h1>
<p class="terms-paragraph">
  Jako hodně lektorů jsem i já nejdřív začínala výukou nadšených přátel z jiných
  oborů než filologie. To s sebou neslo sice výhodu přátelské neformální
  atmosféry, ale i řadu nevýhod. Například si mí přátelé mysleli, že je v
  pořádku lekci zrušit dvacet minut předem, když už jsem často byla na cestě k
  nim a měla hotovou přípravu. A samozřejmě mi za promarněný čas nezaplatit.
  Hodně z nich mými blízkými přáteli už nejsou, ale já se každopádně naučila, že
  férové a jasné podmínky jsou základem kvalitního vztahu a v poskytování služeb
  to platí především.
</p>

<p class="terms-paragraph">
  Pojďme si proto hned na začátek říct, jak naše spolupráce bude probíhat,
  abychom se vyhnuli případnému rozčarování později. Zkusme to netradičně
  názornou formou častých otázek a odpovědí.
</p>
<img class="terms-image" src="/images/contract_01.svg" />
<p class="terms-paragraph terms-subheading">
  Jak často živá výuka probíhá a jak dlouho trvá?
</p>
<p class="terms-paragraph">
  Živá výuka probíhá vždy 1x týdně přes Google Meets ve stejný pravidelný čas.
  Lekce trvá 50 minut. Proč ne klasicky 60? Protože musím počítat s tím, že mi
  nějakou dobu zabere oprava zadaného úkolu k procvičení psaní a další úkony
  nepřímé výuky. A taky abych se stihla mezi lekcemi alespoň napít a zajít
  vyčůrat. 😅
</p>

<p class="terms-paragraph terms-subheading">
  S jakým předstihem je možné lekci stornovat?
</p>
<p class="terms-paragraph">
  Lekci je možno stornovat pouze ze závažných důvodů a to minimálně 24 hodin
  předem, jinak lekce bez náhrady propadá. Na plánovaných dovolených se dá
  domluvit vždy měsíc předem a není to problém, vše je o férové domluvě. Rýmyčka
  vám jako výmluva jen tak neprojde (přeci jen přes obrazovku se lidské viry
  nešíří), ale jsme lidi a já si zakládám na důvěře. Pokud mi upřímně sdělíme,
  že vám kupříkladu začala ráno před lekcí třeštit hlava migrénou nebo jste
  dostali horečku, můžeme se domluvit na jiném mimořádném termínu a lekci
  přesunout.
</p>
<p class="terms-paragraph terms-subheading">
  Zůstanou mi online materiály napořád?
</p>
<p class="terms-paragraph">
  Ano, lekce, které jste si zaplatili, vám zůstanou odemknuté napořád. Smíte s
  nimi však nakládat jen pro vlastní potřebu a nesmíte je předávat třetím
  stranám.
</p>

<p class="terms-paragraph terms-subheading">Jak jsou lekce hrazeny?</p>
<p class="terms-paragraph">
  Výuka je hrazena klasickou fakturou se zasláním dané částky na účet a to vždy
  předem před daným měsícem, na který si naplánujeme hodiny. Předejdeme tak
  nepříjemným situacím s neurazenými lekcemi a zachováme dobrý styl. Bude vás to
  také více motivovat lekce nestornovat z pouhé lenosti. V případě, že lekci
  zruším ze své iniciativy či nemoci, samozřejmě dostanete náhradu buď formou
  vrácení peněz nebo přesunem lekce na jiný termín, na který se domluvíme.
</p>

<p class="terms-paragraph terms-subheading">
  Co když zruším více lekcí po sobě nebo neuhradím fakturu na nový měsíc?
</p>
<p class="terms-paragraph">
  V tom případě rozvážeme spolupráci a vás časový slot bude okamžitě nabídnut
  jinému zájemci. Geek Power English je angličtina bez výmluv a já si vybírám,
  koho budu učit.
</p>

<p class="terms-paragraph terms-subheading">
  Jak je to s tou garancí vrácení peněz za první lekci?
</p>
<p class="terms-paragraph">
  Před první lekcí ještě smlouvu neuzavíráme, máme tedy jedinečnou příležitost
  se nezávazně poznat. První lekce už je placenou výukou se vším všudy, ale
  pokud se z nějakého důvodu rozhodnete, že do toho nejdete, nic neplatíte. Já
  se také mohu rozhodnout, že do toho s vámi nepůjdu, například pokud si
  jednoduše lidsky nesedneme nebo vaše úroveň angličtiny není alespoň snaživá
  A2.
</p>
<img class="terms-image" src="/images/contract_02.svg" />
